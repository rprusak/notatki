# Mistrzowski samouk. Jak łatwo i skutecznie doskonalić się w dowolnej dziedzinie

![okładka](https://s.lubimyczytac.pl/upload/books/5030000/5030014/1005157-352x500.jpg)

<!-- TOC -->
* [Mistrzowski samouk. Jak łatwo i skutecznie doskonalić się w dowolnej dziedzinie](#mistrzowski-samouk-jak-łatwo-i-skutecznie-doskonalić-się-w-dowolnej-dziedzinie)
  * [1. Jak się koncentrować i pokonywać prokrastynację](#1-jak-się-koncentrować-i-pokonywać-prokrastynację)
    * [Technika Pomodoro](#technika-pomodoro)
    * [Unikaj korzystania ze smartfona podczas przerw](#unikaj-korzystania-ze-smartfona-podczas-przerw)
    * [Wystrzegaj się robienia kilku rzeczy naraz podczas nauki](#wystrzegaj-się-robienia-kilku-rzeczy-naraz-podczas-nauki)
    * [Muzyka i dudnienia różnicowe](#muzyka-i-dudnienia-różnicowe)
    * [Medytacja i joga](#medytacja-i-joga)
    * [Podsumowanie rozdziału](#podsumowanie-rozdziału)
  * [2. Jak wychodzić z impasów](#2-jak-wychodzić-z-impasów)
    * [Rozwiązuj małe i duże problemy przy użyciu trybów koncentracji i myślenia rozproszonego](#rozwiązuj-małe-i-duże-problemy-przy-użyciu-trybów-koncentracji-i-myślenia-rozproszonego)
    * [Jak przełączyć się w tryb myślenia rozproszonego](#jak-przełączyć-się-w-tryb-myślenia-rozproszonego)
    * [„Trudny początek” podczas egzaminów i odrabiania lekcji](#trudny-początek-podczas-egzaminów-i-odrabiania-lekcji)
    * [Zastosowanie trybu myślenia rozproszonego podczas pisania wstępnych szkiców](#zastosowanie-trybu-myślenia-rozproszonego-podczas-pisania-wstępnych-szkiców)
    * [Idź do kawiarni, aby pobudzić tryb myślenia rozproszonego](#idź-do-kawiarni-aby-pobudzić-tryb-myślenia-rozproszonego)
    * [Podsumowanie rozdziału](#podsumowanie-rozdziału-)
  * [3. Jak opanować dogłębnie dowolną wiedzę](#3-jak-opanować-dogłębnie-dowolną-wiedzę)
    * [Ucząc się, tworzysz połączenia](#ucząc-się-tworzysz-połączenia)
    * [Ucz się aktywnie, a nie biernie](#ucz-się-aktywnie-a-nie-biernie)
    * [Stawiaj sobie wyzwania, aby szybciej robić postępy](#stawiaj-sobie-wyzwania-aby-szybciej-robić-postępy)
    * [Głębokie zrozumienie](#głębokie-zrozumienie)
    * [Referowanie](#referowanie-)
    * [Przeplatanie](#przeplatanie)
    * [Strzeż się prokrastynacji](#strzeż-się-prokrastynacji-)
    * [Diety i suplementy usprawniające funkcje kognitywne](#diety-i-suplementy-usprawniające-funkcje-kognitywne)
    * [Podsumowanie rozdziału](#podsumowanie-rozdziału-1)
  * [4. Jak rozwijać pamięć roboczą i robić lepsze notatki](#4-jak-rozwijać-pamięć-roboczą-i-robić-lepsze-notatki)
    * [Pamięć robocza](#pamięć-robocza)
    * [Jak robić lepsze notatki](#jak-robić-lepsze-notatki)
    * [Podsumowanie rozdziału](#podsumowanie-rozdziału-2)
  * [5. Jak zapamiętywać](#5-jak-zapamiętywać)
    * [Podsumowanie rozdziału](#podsumowanie-rozdziału-3)
  * [6. Jak usprawnić intuicję i myśleć szybciej](#6-jak-usprawnić-intuicję-i-myśleć-szybciej)
    * [Pamięć deklaratywna i pamięć proceduralna](#pamięć-deklaratywna-i-pamięć-proceduralna)
    * [Podsumowanie rozdziału](#podsumowanie-rozdziału-4)
  * [7. Jak brać się w karby mimo braku samodyscypliny](#7-jak-brać-się-w-karby-mimo-braku-samodyscypliny)
    * [Podsumowanie rozdziału](#podsumowanie-rozdziału-5)
  * [8. Jak się motywować](#8-jak-się-motywować)
    * [Podsumowanie rozdziału](#podsumowanie-rozdziału--1)
  * [9. Jak efektywnie czytać](#9-jak-efektywnie-czytać)
    * [Podsumowanie rozdziału](#podsumowanie-rozdziału-6)
  * [10. Jak zdawać egzaminy śpiewająco](#10-jak-zdawać-egzaminy-śpiewająco)
    * [Twórz harmonogramy](#twórz-harmonogramy)
    * [Podsumowanie rozdziału](#podsumowanie-rozdziału-7)
  * [11. Jak zostać wzorowym uczniem](#11-jak-zostać-wzorowym-uczniem)
  * [Jak uczyć się efektywnie](#jak-uczyć-się-efektywnie)
<!-- TOC -->

## 1. Jak się koncentrować i pokonywać prokrastynację

### Technika Pomodoro

Technika Pomodoro:
- Usiądź w miejscu, w którym będziesz się uczyć albo pracować, i usuń wszystko, co może Cię rozpraszać.
- Ustaw minutnik na 25 minut.
- Zabierz się za naukę lub pracę i przez te 25 minut postaraj się na niej skupić najlepiej, jak umiesz.
- Jeśli przyjdzie Ci do głowy coś, co uznasz za ważne, zanotuj to na liście spraw do załatwienia po zakończeniu sesji Pomodoro.
- Daj sobie nagrodę w postaci 5 minut wolnego po zakończeniu sesji.
- Powtórz całość tyle razy, ile to konieczne.

Technika Pomodoro jest niezwykle elastyczna. Jeśli złapiesz rytm i okaże się, że nie chcesz przerywać po dokładnie 25
minutach, to nie szkodzi. Długość będącej nagrodą przerwy również da się modyfikować — możesz na przykład przedłużyć ją
ponad typowe 5 minut, jeśli Twój poprzedni „pomidor” też był dłuższy niż zwykle.

Podczas ich dłuższej sekwencji co trzecią lub co czwartą rób dłuższe odpoczynki, trwające 10–15 minut.

Jeśli używasz metody Pomodoro do nauki nowego materiału, postaraj się przeznaczać co najmniej kilka minut z każdej sesji
na odwrócenie wzroku od studiowanego zagadnienia i próbę przypomnienia sobie tego, o czym właśnie przeczytałeś.

### Unikaj korzystania ze smartfona podczas przerw

Korzystanie ze smartfona podczas przerwy nie pozwala umysłowi zregenerować się tak efektywnie, jak umożliwiają to inne
rodzaje odpoczynków. Smartfony są też niezwykle dekoncentrujące podczas szkoleń lub zajęć bezpośrednich.

### Wystrzegaj się robienia kilku rzeczy naraz podczas nauki

Częste zmiany zadań zwiększają podatność na dekoncentrację, przyczyniają się do większej liczby błędów, spowalniają
pracę, obniżają jakość pisanego tekstu i efektywność nauki oraz sprzyjają ulatywaniu informacji z głowy.

Przygotuj otoczenie tak, by nic Cię w nim nie rozpraszało

Znajdź takie miejsce do nauki, w którym odwracających uwagę bodźców będzie jak najmniej. Jednymi z najbardziej dekoncentrujących bodźców są powiadomienia z komputera i telefonu, wiele osób sprawdza je kompulsywnie. Przejrzyj zatem ustawienia powiadomień na posiadanych urządzeniach i wyłącz wszelkie alerty dźwiękowe, wizualne i
wibracyjne.

Krótkie (od 5 do 10 minut) przerwy pozwalające umysłowi w pełni się zrelaksować — bez internetu, wysyłania wiadomości, czytania czy czegokolwiek podobnego — są najlepszym sposobem na ugruntowanie świeżo
zdobytej wiedzy.

### Muzyka i dudnienia różnicowe

U większości studentów muzyka wydaje się spowalniać proces nauki, zwłaszcza jeśli chodzi o matematykę. Muzyka może
poprawiać samopoczucie i sprawiać wrażenie, że dasz radę uczyć się dłużej, wynika to jednak z faktu, że jakaś część
Twojej uwagi mimowolnie rejestruje dźwięki, a przez to nie pracujesz tak ciężko, jak byś mógł. Muzyka

### Medytacja i joga

Istnieją wstępne przesłanki, że joga może mieć pozytywny wpływ na funkcje poznawcze i może usprawniać kojarzenie w trybie myślenia rozproszonego. Niestety badania nad tym aspektem działania jogi są nawet na wcześniejszym etapie niż te nad medytacją, trudno jest więc z nich wyciągnąć jednoznaczne wnioski.


### Podsumowanie rozdziału

- Technika Pomodoro jest jedną z najskuteczniejszych metod pokonywania prokrastynacji. Oto przepis: Wyeliminuj zakłócenia. Ustaw minutnik na 25 minut. Przez te 25 minut koncentruj się najlepiej, jak umiesz. Daj sobie
nagrodę w postaci mniej więcej 5-minutowej przerwy dla umysłu (w razie potrzeby także użyj minutnika). Zrób kolejnego
„pomidora” i postępuj tak aż do końca pracy (albo póki starczy Ci sił!).
- „Ból mózgu” może skłaniać do prokrastynacji. Zwracaj uwagę na poczucie niewielkiego dyskomfortu w chwilach, gdy zastanawiasz się nad zrobieniem czegoś, czego robić
nie lubisz — te odczucia mogą sprzyjać odkładaniu zadania na później. Ów wewnętrzny opór zniknie, gdy przystąpisz do
dzieła.
- Zasadniczo lepiej jest nie łapać wielu srok za ogon. Wielozadaniowość nie ma jednak samych wad — czasami może
pomóc w uniknięciu zafiksowania się na jednym podejściu do tematu, które prowadzi donikąd.
- Oczyść przestrzeń z zakłóceń. Przejrzyj ustawienia powiadomień na telefonie i komputerze i wyłącz wszelkie alerty dźwiękowe, wizualne i wibracyjne. Trzymaj telefon poza zasięgiem ręki i oka. Jeśli coś lub ktoś oderwie Cię od pracy, postaraj się zanotować w myślach, na jakim etapie przerwałeś, aby ułatwić sobie powrót do zadania.
- Rób częste przerwy. Zbyt długa praca nad jednym zadaniem niechybnie doprowadzi do zmęczenia.
- Jeśli lubisz słuchać muzyki podczas pracy, postaraj się, by nie odwracała Twojej uwagi. Dobrze rozważ pomysł nauki przy muzyce — chyba że nie masz problemów z opanowaniem danego materiału.

## 2. Jak wychodzić z impasów

### Rozwiązuj małe i duże problemy przy użyciu trybów koncentracji i myślenia rozproszonego

Mózg może pracować w dwóch zupełnie odmiennych trybach myślenia i nauki. Pierwszy jest nazywany trybem koncentracji.

Drugi tryb nosi nazwę myślenia rozproszonego. Kiedy jesteś w tym trybie, myśli nadal przelatują przez Twój umysł, ale nie skupiasz się na niczym konkretnym. W trybie tym mózg potrafi kojarzyć różne myśli i koncepcje w sposób nieosiągalny dla trybu koncentracji, który stara się wytłumić wszelkie inne toki myślenia oprócz sprawy, na której się skupiasz.

Uczenie się czegoś nowego i trudnego wymaga przełączania się między trybami koncentracji i myślenia rozproszonego.

Tryb koncentracji jest całkowicie wystarczający, jeśli uczysz się czegoś stosunkowo prostego, na przykład mającego
związek z dziedziną, którą już dobrze znasz.

Zrobienie sobie przerwy — na przykład odejście od zadania na kilka godzin albo „przespanie się z problemem” — czasami
czyni cuda. Ten cud to zasługa trybu myślenia rozproszonego. Po powrocie do przedmiotowego zagadnienia nagle wpadasz na
coś, co pozwala zrobić postępy i przełamać wcześniejsze niepowodzenia.

Dopóki koncentrujesz się na konkretnym zagadnieniu, blokujesz możliwość rozwiązania go przy użyciu trybu myślenia
rozproszonego. Dopiero gdy przestaniesz myśleć na ten temat, tryb myślenia rozproszonego może zabrać się do dzieła.
Niemniej aby magia trybu myślenia rozproszonego mogła zadziałać, najpierw musisz intensywnie skupić się na problemie.

Nauka często polega na przechodzeniu w tę i z powrotem między trybem koncentracji a trybem myślenia rozproszonego.

### Jak przełączyć się w tryb myślenia rozproszonego

Aby zająć się jakimś zagadnieniem w trybie myślenia rozproszonego, musisz najpierw przez jakiś czas się na nim
koncentrować — aż napotkasz przeszkodę na pozór nie do przebycia — i wtedy dać sobie z nim spokój.

Przykłady wykorzystywania trybu myślenia rozproszonego Zacznij pisanie trudnego wypracowania lub dokumentu przed
obiadem, aby tryb myślenia rozproszonego mógł uaktywnić się podczas jedzenia. Zajmij się trudnym problemem niedługo
przed zrobieniem sobie przerwy. Niezrozumiałe materiały przeczytaj tuż przed pójściem spać i wróć do nich nazajutrz.
Przyjrzyj się skomplikowanemu lub ważnemu zagadnieniu przed wzięciem prysznica. Zapisane słówka do nauczenia się
przeczytaj przed pójściem na zakupy.

Możesz być w trybie koncentracji w odniesieniu do jednego zagadnienia i równolegle w trybie myślenia rozproszonego
przetwarzać inne.

### „Trudny początek” podczas egzaminów i odrabiania lekcji

Sprawa jest całkiem prosta: Przejrzyj test albo zadany materiał i postaw mały „ptaszek” przy każdym zagadnieniu, które
wydaje się szczególnie trudne. Zacznij od najtrudniejszego zagadnienia. Prawdopodobnie po kilku chwilach natkniesz się
na przeszkodę nie do przebycia. Gdy tylko spostrzeżesz, że utknąłeś, przejdź do łatwiejszego zadania. Wróć do trudnego
zagadnienia po uporaniu się z jednym łatwiejszym (lub kilkoma).

Umiejętność odrywania się od problemu, bez względu na to, czy chodzi o sprawdzian, czy odrabianie lekcji, bywa równie
ważna jak nieustępliwość.

### Zastosowanie trybu myślenia rozproszonego podczas pisania wstępnych szkiców

Podczas pisania tego typu dokumentów często mamy tendencję do poprawiania każdego zdania od razu po jego napisaniu.

Problem polega na pomieszaniu trybu koncentracji (redagowanie) z pracą opierającą się w większym stopniu na trybie
myślenia rozproszonego (pisanie). Aby tego uniknąć, spróbuj zasłonić albo wyłączyć monitor i zacznij pisać nie widząc
słów na ekranie. Możesz też pisać odręcznie, ale nie przyglądając się temu, co notujesz. Początkowo może się to wydawać
bardzo dziwne, ale w niedługim czasie podchwycisz rytm i nauczysz się pisać bez wprowadzania poprawek od ręki.

### Idź do kawiarni, aby pobudzić tryb myślenia rozproszonego

Nauka wymagająca zapamiętywania dużej ilości informacji, takich jak słówka w języku obcym czy terminy anatomiczne,
zwykle przebiega sprawniej, jeśli pracujemy w cichym i spokojnym miejscu.

w przypadku zagadnień wymagających myślenia koncepcyjnego, takich jak analiza trendów historycznych, budowa mostów czy
złożone problemy analityczne, niekiedy lepiej jest uczyć się w środowisku, które raz na jakiś czas dekoncentruje i
uaktywnia tryb rozproszony.

w przypadku zagadnień wymagających myślenia koncepcyjnego, takich jak analiza trendów historycznych, budowa mostów czy
złożone problemy analityczne, niekiedy lepiej jest uczyć się w środowisku, które raz na jakiś czas dekoncentruje i
uaktywnia tryb rozproszony. Dzięki temu możesz spojrzeć na te trudne tematy z innej perspektywy.


### Podsumowanie rozdziału 
- Tryb koncentracji pomaga rozwiązywać znane problemy lub zapamiętywać trudny materiał, którym
potem może się zająć tryb myślenia rozproszonego.
- Tryb myślenia rozproszonego ułatwia zrozumienie nowych, trudnych
zagadnień, bez względu na to, czego się uczysz — może chodzić o rozeznanie się w nowych procedurach księgowych,
rozwiązanie problemu z optymalizacją strony internetowej pod kątem wyszukiwarek czy opanowanie techniki uderzania
piłeczki w golfie przy wietrznej pogodzie. 
- Nauka często polega na przełączaniu się w tę i z powrotem między trybem
koncentracji a trybem myślenia rozproszonego. Podczas uczenia się czegoś trudnego często napotykamy blokady — to znak,
że trzeba przestać się koncentrować i pozwolić działać trybowi myślenia rozproszonego. Zrób sobie przerwę albo zajmij
się czymś innym, aby procesy neuronalne mogły spokojnie toczyć się w tle. 
- Stosuj technikę trudnego początku. Chodzi o
to, aby sprawdziany albo zadane lekcje rozpoczynać od najtrudniejszego problemu. Gdy utkniesz w martwym punkcie, zajmij
się czymś łatwiejszym i wróć do zagwozdki później. 
- Podczas opracowywania wstępnego szkicu wypracowania albo raportu nie
poprawiaj od razu tego, co napiszesz. Dobrym sposobem na uniknięcie odruchowego korygowania tekstu jest zasłonięcie albo
wyłączenie ekranu, wtedy nie widzisz bowiem, co piszesz.

## 3. Jak opanować dogłębnie dowolną wiedzę

Znajomość procesów uczenia się mózgu pomoże Ci w zdawaniu egzaminów oraz przyswajaniu wiedzy i umiejętności, które
ugruntują się na długo. Nie samą nauką jednak człowiek żyje. Ważne są też trening fizyczny i sen, dzięki którym mózg
łatwiej zapamiętuje to, czego się uczysz.

### Ucząc się, tworzysz połączenia

Nowa wiedza nabiera w mózgu kształtów dlatego, że tworzysz zbiór połączeń między niewielką grupą neuronów w pamięci
długotrwałej. Dzieje się tak bez względu na to, czego się uczysz

Im lepiej się czegoś nauczysz, tym łatwiej będzie Ci sobie to przypomnieć, ponieważ utworzyłeś mocniejsze szlaki
komunikacyjne między neuronami

Kiedy uczysz się czegoś prostego, tworzysz krótki zestaw połączeń. W miarę wzrostu skomplikowania opanowywanych
zagadnień łańcuchy połączeń wydłużają się i zaczynają splatać z innymi ciągami.

Niezależnie od zagadnienia, umiejętności czy dyscypliny bardzo cenne jest posiadanie niejako „gotowego” zbioru połączeń,
powstałych dzięki ćwiczeniom w różnych sytuacjach. Jeśli na przykład utworzysz bardzo rozbudowany zbiór połączeń, możesz
o wiele łatwiej rozwiązywać zadania matematyczne o zróżnicowanym charakterze, sprawniej wyrażać myśli w obcym języku,
narysować cokolwiek zechcesz albo opracować algorytm, który będzie działał dokładnie tak, jak tego oczekujesz.

### Ucz się aktywnie, a nie biernie

Warto też podkreślić, że aktywne uczenie się łagodzi niepokój przed egzaminem

Uczyć się należy aktywnie, skłaniając mózg do ciężkiej pracy i myślenia. Nie zaglądaj od razu do rozwiązania problemu.
Spróbuj rozgryźć go samodzielnie.

Uczenie bierne, takie jak niezbyt uważne słuchanie lub czytanie czegoś, nie jest zbyt efektywne.

Istotą aktywnej nauki jest proces nazywany ćwiczeniami przypominającymi (ang. retrieval practice). Polega on na próbach
wydobycia potrzebnej informacji z pamięci lub zastanawianiu się nad tym, czego się właśnie dowiedziałeś — nie wystarczy
zwykłe wertowanie materiału. Im częściej przypominasz sobie dany materiał i w im szerszym kontekście to robisz, tym
mocniejsze i bardziej rozgałęzione staną się połączenia neuronalne

Gdy starasz się coś wydobyć z pamięci, dostajesz zarazem informację zwrotną, która podpowiada Ci, co już dobrze wiesz (
bo te informacje łatwo przychodzą Ci do głowy), a nad czym musisz jeszcze popracować/

Ćwiczenia przypominające są zatem rodzajem strategii metakognitywnej, czyli jedną z metod pomagających ocenić
skuteczność własnej nauki.

Oto kilka technik, które pomogą Ci uczyć się aktywnie:
- Staraj się rozwiązywać przykładowe problemy samodzielnie, bez zaglądania do odpowiedzi.
- Staraj się przypominać sobie najważniejsze wnioski z książki, artykułu czy publikacji.
- Odwróć wzrok i sprawdź, czy umiesz przywołać z pamięci ważne pojęcia lub koncepcje. Podczas czytania trudnego materiału najlepiej jest co każdą stronę dokonywać w myślach przeglądu nowo przyswojonej wiedzy.
- Zadawaj własne pytania na temat przedmiotowego materiału.
- Rób próbne sprawdziany, najlepiej pod presją czasu naśladującą prawdziwy egzamin.
- Szukaj sposobów ujmowania w prostszych słowach najważniejszych pojęć z notatek albo podręcznika, tak jakbyś próbował
tłumaczyć je dziecku.
- Pracuj z innymi — z jeszcze jedną osobą albo w małej grupie. Spotkajcie się, aby omówić najważniejsze koncepcje, zrobić
sobie miniwykłady i porównać.

Rób fiszki, odręcznie albo przy użyciu aplikacji takiej jak Anki czy Quizlet. Przedstaw komuś swoje podejście do tematu
lub spróbuj nauczyć kogoś podstaw tego, czego sam się uczysz. Poproś koleżankę albo kolegę o przepytanie Cię. (Stres
wywołany takimi pytaniami, nawet zadawanymi przez przyjaciela, może w pewnym stopniu naśladować tremę przed prawdziwym
egzaminem lub testem). Zrób przykładowy test, nawet jeśli jeszcze wiele się nie uczyłeś. Sporządź własny przykładowy test.

Staraj się przypominać sobie najważniejsze koncepcje podczas zwykłych, codziennych czynności, takich jak mycie naczyń
czy spacer w parku.

### Stawiaj sobie wyzwania, aby szybciej robić postępy

Zdarza się, że z zadowoleniem powtarzamy starsze, łatwiejsze kwestie zamiast zgłębiać niepoznane jeszcze, trudniejsze
partie materiału.

Jeśli zatem chcesz dokonać szybkich postępów w nauce, powinieneś pracować nad tworzeniem nowych połączeń w pamięci
długotrwałej, a nie tylko umacniać te, które już masz. To oznacza, że niezwykle ważne jest codzienne motywowanie się do
opanowywania coraz trudniejszego materiału.

### Głębokie zrozumienie

Aby dobrze opanować trudne koncepcje, nie wystarczy po prostu powtarzać dat, definicji czy faktów. Potrzebne jest
głębokie zrozumienie tematu, które pozwala go wytłumaczyć, łączyć jego składniki w całość (synteza) i dekonstruować (
analiza) oraz wykorzystywać w nowych kontekstach.

Jeśli chcesz dogłębnie zrozumieć to, czego się uczysz, powinieneś aktywnie łączyć zdobywaną wiedzę z innymi materiałami,
które studiujesz bądź które już znasz.

### Referowanie 

Możesz poszerzyć zbiór połączeń poprzez zastanawianie się nad tym, czego się uczysz, a także pisanie i
mówienie na ten temat. Pomoże Ci w tym technika nazywana referowaniem (ang. elaboration) lub tłumaczeniem samemu sobie
danego zagadnienia

### Przeplatanie

Przeplatanie pomaga nie tylko w ich opanowaniu, lecz także w zrozumieniu dzielących je różnic. Polega ono na
urozmaicaniu albo mieszaniu różnych koncepcji.

### Strzeż się prokrastynacji 

Być może sądzisz, że odkładanie zadania na ostatnią chwilę tworzy korzystny stres, pozwalający
lepiej się koncentrować i wydajniej uczyć. Owszem, tego rodzaju stres pomaga niekiedy w efektywnym wykonywaniu prostych
zadań, lecz w przypadku nauki jest źródłem poważnych problemów. Zgodnie z tym, o czym napisaliśmy wcześniej, utworzenie
solidnej sieci neuronalnej wymaga regularnej, codziennej nauki przez wiele dni. Odkładając naukę na później, zmniejszasz
szanse na zrobienie postępów. Daj mózgowi czas, którego potrzebuje na opanowanie nowego zagadnienia. I pamiętaj o
niezrównanej technice Pomodoro!
 
Mały, spocony sekret efektywnej nauki: ćwiczenia fizyczne Badacze od dawna wiedzą, że
trening fizyczny pomaga w uczeniu się i zapamiętywaniu. Niedawno odkryto przyczynę tej pomocnej

### Diety i suplementy usprawniające funkcje kognitywne

Istnieją jednak pewne substancje i metody, które mają udowodniony niewielki, ale korzystny wpływ na sprawność uczenia
się: Kofeina (kawa, herbata, guarana) wzmaga koncentrację w ciągu 10–15 minut od spożycia. Okres półtrwania
kofeiny (czyli czas, po którym połowa tego, co spożyłeś, opuści Twój organizm) wynosi mniej więcej 5 godzin, przez cały
ten czas, a nawet nieco dłużej, możesz więc oczekiwać niewielkiego zastrzyku energii, choć wiele zależy od
indywidualnego tempa przemiany materii.

Węglowodany, na przykład w postaci pączka albo cukru dodanego do kawy, również mogą mieć korzystny wpływ na funkcje
kognitywne w ciągu kwadransa od spożycia.

Głodówki przerywane w postaci dwóch dni w tygodniu o bardzo ograniczonej podaży kalorycznej (około 500 kcal) również
mogą usprawniać myślenie

Flawonoidy zawarte w kakao, zielonej herbacie i przyprawach curry (chodzi konkretnie o kurkuminy) mogą usprawniać
architekturę molekularną odpowiedzialną za uczenie się i pamięć

Wreszcie, gdy już znajdziesz się w łóżku, przestrzegaj następujących zaleceń: 
- Przywołaj na myśl słowo „spokój”. To słowo stanie się Twoim kluczem do zapoczątkowania relaksu. 
- Zamknij oczy, a następnie świadomie rozluźnij wszystkie mięśnie. Zacznij od brwi, które często są napięte zupełnie nieświadomie. Bardzo często spięte są też mięśnie w okolicach oczu — rozluźnij je. 
- Oddychaj głęboko i miarowo. Pozwól żuchwie, językowi i ustom całkowicie swobodnie opaść. 
- Staraj się oddychać przez nos, usta zaś miej zamknięte, jeśli to możliwe. (Im więcej oddychasz przez nos, tym jest to łatwiejsze. Innymi słowy, używaj nosa, bo go „stracisz”!).
- Przez 4 sekundy (powoli licz do czterech) głęboko nabieraj powietrza do dolnej części klatki piersiowej. Wstrzymaj je na kolejne 4 sekundy, a potem zrób wydech trwający 6 sekund (dzięki temu bardzo dokładnie opróżnisz płuca). Na koniec wytrzymaj 2 sekundy na wydechu. Powtórz cały cykl, począwszy od 4-sekundowego wdechu. Ten rodzaj oddychania równoważy poziomy tlenu i dwutlenku węgla w organizmie i pozwala lepiej się zrelaksować. 
- Barki i ramiona często są bardzo napięte — rozluźnij je.
- Pozwól klatce piersiowej łagodnie opaść niczym zrelaksowanej meduzie.
- Skłoń do relaksu wszystkie mięśnie rąk — górne i dolne, te po lewej i te po prawej stronie. Potem
analogicznie rozluźnij uda i łydki — najpierw lewe, potem prawe.
- Poczuj pogłębiający się relaks. Po rozluźnieniu mięśni postaraj się skupić na jednym wyobrażonym obiekcie — może to być na przykład nieruchoma chmura na niebie.
- Unikaj wyobrażeń samego siebie w ruchu — im jesteś aktywniejszy we własnej wyobraźni, tym trudniej Ci będzie zasnąć.
Ewentualnie wyobraź sobie pusty ekran i pozwól myślom zapełnić go dowolnymi sennymi obrazami, jakie przyjdą Ci do głowy.
- Nie myśl o lękach i zmartwieniach — pozbądź się ich mentalnie. Niektórzy spece od snu kierują się zasadą, zgodnie z
którą nie wolno o niczym ważnym myśleć między 22.00 (albo inną porą, o której się kładziesz) a 5.30, bo w tych godzinach
i tak nie rozwiąże się żadnego życiowego problemu.
- Jeśli przebudzisz się w nocy czymś wystraszony lub przejęty, choć nie nadeszła pora do wstania, przypomnij sobie, że nie wolno Ci jeszcze myśleć o problemach, i postaraj się oczyścić umysł.

### Podsumowanie rozdziału
- Nauka polega na łączeniu neuronów w mózgu. Aby opanować coś dogłębnie i na długo, połączenia te
muszą być mocne. 
- Pracuj nad materiałem aktywnie, aby rozpocząć tworzenie połączeń neuronalnych, i w miarę możliwości
stosuj ćwiczenia przypominające: Podejmuj próby samodzielnego rozwiązania problemu, nie zaglądaj od razu do rozwiązania.
Rób sobie testy. Staraj się przywoływać z pamięci najważniejsze wnioski z przeczytanego tekstu. Tłumacz poznawane
koncepcje samemu sobie lub komuś innemu. Pracuj z partnerem lub w grupie osób podobnie jak Ty zainteresowanych danym
materiałem. Twórz przydatne materiały — fiszki, konspekty i inne pomoce wymagające przetworzenia zdobytych informacji i
nadania im innej formy. 
- Podziel naukę na kilka krótszych sesji rozłożonych na kilka dni — to bardziej efektywne niż
jedna bardzo duża porcja wkuwania. 
- Podnoś sobie poprzeczkę, aby szybciej robić postępy. Gdy nauka staje się zbyt prosta,
zwiększaj stopień trudności. 
- Aby dobrze opanować trudne koncepcje, musisz odnosić to, czego się uczysz, do innego, już
znanego lub poznawanego materiału. Możesz to zrobić dzięki referowaniu i przeplataniu. 
- Chcąc coś opanować, nie odkładaj
nauki na ostatnią chwilę — zbudowanie solidnej architektury neuronalnej trwa wiele dni. Nieocenione usługi może tutaj
oddać technika Pomodoro. 
- Regularnie trenuj. Badania pokazały, że trening fizyczny ułatwia tworzenie połączeń
neuronalnych. 
- Zdolność do nauki można usprawnić dzięki zdrowej diecie oraz rozważnemu korzystaniu ze środków
pobudzających, takich jak kawa czy herbata. 
- Regularnie się wysypiaj. Struktury neuronalne tworzą się w trakcie snu.
Dzięki rozłożeniu nauki na kilka dni dasz sobie więcej snu na ugruntowanie tego, co już opanowałeś.

## 4. Jak rozwijać pamięć roboczą i robić lepsze notatki

### Pamięć robocza

Mózg jest wyposażony w dwa rodzaje pamięci: pamięć roboczą, która przechowuje informacje tylko na krótki czas, oraz
pamięć długotrwałą, jak sama nazwa wskazuje, trwalszą. Prawdziwy proces uczenia się zachodzi dopiero wtedy, gdy
informacje są przenoszone z pamięci roboczej do długotrwałej.

W typowych okolicznościach pamięć robocza potrafi przechować mniej więcej trzy lub cztery koncepcje lub myśli.

Dzięki powiązanym zbiorom dobrze wyuczonych połączeń możesz skutecznie zapanować nad większą liczbą danych umieszczonych
naraz w pamięci roboczej.

Podczas czytania książek i artykułów staraj się wychwytywać same najważniejsze koncepcje, które często są zaskakująco
proste. Nie zaprzątaj sobie głowy detalami.

Znajdź sposób na podzielenie nauki na mniejsze porcje. Staraj się skupiać na podstawach.

Inna sztuczka ułatwiająca pamięci roboczej zadanie polega na podmienianiu wyrafinowanych technicznych terminów
prostszymi i przystępniejszymi.

Podczas nauki staraj się oczyścić pamięć roboczą z wszelkich myśli, które nie mają bezpośredniego związku z tematem.
Może w tym pomóc sporządzenie listy zadań.

Zapisanie słowa, liczby albo wzoru na papierze stanowi przedłużenie pamięci roboczej. Robocze spisywanie takich
informacji na kartce zamiast w pamięci roboczej zwalnia ją na potrzeby innych rzeczy.

### Jak robić lepsze notatki

Robienie notatek jest tak cenne — pozwala ono przetwarzać informacje, porządkować je, podsumowywać i przechowywać do
późniejszego przejrzenia oraz na potrzeby ćwiczeń, dzięki którym utworzysz zbiór połączeń w pamięci długotrwałej.

Najważniejsza rzecz, jaką należy zrobić z notatkami, to przejrzeć je pod koniec dnia. Nawet jeśli jesteś zmęczony,
przeznacz kilka minut na odświeżenie najważniejszych koncepcji.

Przede wszystkim pamiętaj, że nie chodzi o samo notowanie — liczy się to, co zostanie Ci w głowie. Nawet najlepsze
notatki będą bezwartościowe, jeśli nie zostaną użyte zgodnie z przeznaczeniem, czyli jako pomoce naukowe.

### Podsumowanie rozdziału

- Pamięć robocza jest tylko tymczasowym schowkiem na myśli i informacje. Po umieszczeniu czegoś w
tej pamięci może Ci się wydawać, że rzeczywiście się tego nauczyłeś. Ale żeby się czegoś naprawdę nauczyć, trzeba
przenieść pojęcie, koncepcję albo technikę do pamięci długotrwałej. 
- Większość ludzi umie rozważać w myślach mniej więcej
cztery informacje jednocześnie, ponieważ pamięć robocza ma tylko kilka „ramion”, którymi może po nie sięgać. 
- Niewielką pojemność pamięci roboczej możesz skompensować przez tworzenie połączeń neuronalnych w pamięci długotrwałej. 
- Aby najlepiej wykorzystać ograniczoną pamięć roboczą: Dziel materiał na części. To, czego się uczysz, tłumacz z użyciem
przystępniejszych pojęć. Twórz listy zadań pozwalające ją oczyścić. Zapisuj pomysły, by ją rozszerzyć. 
- Aby robić dobre notatki: Używaj systemu z podziałem kartki albo twórz mapy pojęć. Pierwszy przegląd notatek zrób tego samego dnia, w
którym je sporządziłeś. Koniecznie przećwicz wszystkie najważniejsze punkty notatek i staraj się przywoływać je z
pamięci.

## 5. Jak zapamiętywać

Zapamiętywanie istotnych informacji przekłada się na większą sprawność intelektualną, umożliwiającą zrozumienie bardziej
złożonych koncepcji i rozwiązywanie skomplikowanych problemów.

Nie wszystkie techniki zapamiętywania sprawdzają się w odniesieniu do każdego rodzaju materiału. Chcąc coś zapamiętać,
przejrzyj różne metody i wybierz taką, która najlepiej pasuje do danego zagadnienia.

Relacja między zapamiętaniem a zrozumieniem działa w obie strony: łatwiej jest coś zapamiętać, jeśli się to dobrze
rozumie, a zarazem łatwiej jest zrozumieć coś, co się zapamiętało

Najmniej skuteczną metodą zapamiętywania jest wielokrotne przyglądanie się jakiejś informacji.

Bez względu na użytą metodę pamięciową pamiętaj o umacnianiu nowego zbioru połączeń neuronalnych przez regularne
robienie ćwiczeń przypominających na przestrzeni kilku dni.

### Podsumowanie rozdziału
- Zapamiętywanie i rozumienie idą w parze. Zapamiętanie ważnej informacji pozwala błyskawicznie
przywołać ją na myśl, co skutkuje większą sprawnością umysłu i pomaga w posługiwaniu się złożonymi pojęciami. Umożliwia
ono też tworzenie uogólnień i schematów koncepcji, której się uczysz. 
- Aby coś zapamiętać, rób sobie sprawdziany przy
użyciu ćwiczeń przypominających i rozłóż naukę na co najmniej kilka dni. Zastanów się, czy możesz ją przyspieszyć,
stosując triki pamięciowe, takie jak: akronimy, zdania, plastyczne obrazy, pałac pamięci. 
- Metafory ułatwiają szybsze
opanowanie nowych pojęć.

## 6. Jak usprawnić intuicję i myśleć szybciej

###  Pamięć deklaratywna i pamięć proceduralna

Istnieją dwa różne sposoby tworzenia takich połączeń. Jeden opiera się na stosunkowo szybkim, deklaratywnym* systemie
uczenia się. Ze względu na ścisłą integrację tego systemu z pamięcią roboczą fakt uczenia się czegoś w ten sposób jest w
dużej mierze świadomy — innymi słowy, możesz to „zadeklarować”. Większość technik pamięciowych, o których dotąd
pisaliśmy, bazuje na pamięci deklaratywnej.

Istnieje jednak drugi, równie ważny mechanizm uczenia się, a mianowicie system proceduralny. Zbiory połączeń
neuronalnych powstające za pośrednictwem tego systemu trafiają w inne miejsce niż pamięć długotrwała, w której
przechowywane są połączenia utworzone przez system deklaratywny.

System deklaratywny można określić mianem łopatologicznego. Najlepiej uczy się na podstawie wyjaśnień krok po kroku.

System proceduralny na tym tle jest zupełnie wyjątkowy. Uczy się przez intuicyjne wyczuwanie wzorców.

To oznacza, że w celu rozwinięcia umiejętności intuicyjnego rozwiązywania problemów należy internalizować różne typy
zadań na przestrzeni kilku dni, dopóki nie zaczniesz ich rozwiązywać bez trudu i bez zaglądania do podpowiedzi.

Następna metoda, której można użyć w połączeniu z techniką internalizowania problemów, to przeplatanie (ang.
interleaving) — czyli podejście opierające się na cyklicznym zmienianiu rodzaju wykonywanych zadań.

### Podsumowanie rozdziału

- Informacje mogą trafiać do pamięci długotrwałej dwoma szlakami. Szlak deklaratywny pomaga w
rozpoczęciu nauki trudnych zagadnień lub umiejętności. Szlak proceduralny zaś pozwala szybciej i bardziej intuicyjnie
radzić sobie z tymi zagadnieniami lub umiejętnościami.
- Ćwiczenia, zwłaszcza cykliczne powtarzanie w odstępach czasu oraz
przeplatanie, pomagają w rozwinięciu proceduralnego zbioru połączeń w pamięci długotrwałej.
- Internalizuj metody
rozwiązywania problemów naukowych i zadań matematycznych, aby rozwinąć intuicję. Stosuj przeplatanie, aby dobrze
zrozumieć różnice dzielące poszczególne zagadnienia.

## 7. Jak brać się w karby mimo braku samodyscypliny

Postaraj się, by dokonywanie właściwych wyborów było jak najprostsze. Okazuje się, że dobrym sposobem na bycie bardziej zdyscyplinowanym jest podejmowanie działań, które… ograniczają potrzebę dyscyplinowania się.

Zmiana nawyku jest dość trudna — okres formowania go, który wymaga pewnej samodyscypliny, trwa około dwóch miesięcy.
Ale dzięki skutecznym nawykom staniesz się bardziej produktywny i rzadziej będziesz musiał odwoływać się do cennej
samodyscypliny.

Sama chęć osiągnięcia celu, nawet ogromna, nie wystarcza. Potrzebny jest plan, który precyzuje, kiedy, gdzie i jak cel ten zostanie osiągnięty, oraz przewiduje sposób reagowania na przeszkody.

Jeśli masz zadanie wymagające samodyscypliny, wyznacz mu racjonalny termin albo poinformuj o nim inne osoby, aby
zobowiązać się do jego wykonania.

### Podsumowanie rozdziału

- Samodyscyplina jest ważnym warunkiem sukcesu, ale jej zasoby są ograniczone.
- Znajduj sposoby pokonywania wyzwań bez konieczności uciekania się do samodyscypliny.
- Eliminuj pokusy, zakłócenia i przeszkody otoczenia i postaraj się, by podejmowanie właściwych decyzji było jak najprostsze.
- Koryguj nawyki, które mogą przeszkadzać Ci w nauce — poszukaj bodźca, który wyzwala dany nawyk, i zmień reakcję na niego. 
- Planuj cele oraz przewiduj przeszkody i miej w zanadrzu skuteczne sposoby reagowania na nie.
- Angażuj innych w swoją pracę, aby czuć się bardziej zobowiązanym do jej wykonania.

## 8. Jak się motywować

Jesteś bardzo zmotywowany? Niekoniecznie. W motywacji chodzi nie tyle o to, jak bardzo czegoś chcesz, ale ile wysiłku
jesteś gotów włożyć, by to osiągnąć.

Aby zmienić sposób postrzegania jakiegoś zadania, można zrobić listę wszystkich związanych z nim korzyści, jakie przyjdą
Ci do głowy.

Lepiej jest traktować potknięcia jako cenne okazje do nauki i rozwoju.

Wyznaczanie celów jest fantastycznym narzędziem motywacyjnym. Polecamy wyznaczanie celów długoterminowych, celów
pośrednich (kamieni milowych) oraz celów procesowych.

Droga do celu długoterminowego powinna być wytyczona kamieniami milowymi o krótszym horyzoncie czasowym — celami
pośrednimi, które mają pełnić funkcję kolejnych kroków na tej drodze.

Kamienie milowe z kolei powinny być wspierane przez cele procesowe, czyli wykonalne działania stanowiące przepis na
osiągnięcie kamienia milowego. Przykładami celów procesowych są: „Będę się uczyć matematyki przez godzinę dziennie” czy
„Codziennie nauczę się dziesięciu nowych słów”.

Dobre cele są „SMART” Skonkretyzowanie Mierzalność Ambitność Realistyczność Termin wykonania

### Podsumowanie rozdziału 
- Motywacja nie jest czymś, co się ma lub nie — można ją rozbudzać, wzmacniać i podtrzymywać przy
użyciu różnych technik. 
- Nie ma jednego, najlepszego sposobu motywowania się, wszystko zależy od zasadniczej przyczyny
braku motywacji. Warto więc wypróbować różne metody. 
- Przypominaj sobie o wszystkich korzyściach płynących z ukończenia zadania. 
- Nagradzaj się za kończenie trudnych zadań. Dobieraj poziom trudności zadań do umiejętności.
- Proś o wsparcie, dziel zadania na prostsze części lub dawaj sobie więcej czasu na ich realizację (jeśli możesz!). 
- Stosuj kontrastowanie mentalne, zarówno pozytywne, jak i negatywne.
- Wyznaczaj cele spełniające kryteria SMART (skonkretyzowane, mierzalne, ambitne, realistyczne i mające konkretny termin). 
- Przebywaj wśród studentów zainteresowanych tematem, którego się uczysz.

## 9. Jak efektywnie czytać

Najsłabszym ogniwem jest przetwarzanie mentalne — rozpoznawanie słowa, subwokalizacja i przełożenie go na pojęcie lub
obiekt.

Jeśli chcesz czytać szybciej, musisz przyspieszyć rozpoznawanie słów i przekładanie ich na pojęcia. Możesz to osiągnąć
dzięki bogatemu słownictwu, odpowiedniej wiedzy pomocniczej oraz ogromnemu doświadczeniu w lekturze.

W efektywnym czytaniu nie chodzi o szybkość, lecz o zrozumienie tekstu i zapamiętanie go.

Podkreślanie lub zakreślanie słów jest bierne, przynajmniej z perspektywy nauki. Nie przyczynia się ono zbytnio do
tworzenia połączeń neuronalnych w pamięci długotrwałej.

Przeczytaj stronę tekstu najuważniej jak umiesz, starając się wyłowić najważniejsze koncepcje. Jeśli okażą się zbyt
trudne, przeczytaj tekst jeszcze raz i ponów próbę. Następna próba przypomnienia sobie materiału nazajutrz może być
jeszcze cenniejsza, pozwala bowiem sprawdzić, czy informacje trafiły do pamięci długotrwałej.

Podobnie możesz potraktować notatki. Zamiast je ponownie czytać staraj się przypominać sobie, co zanotowałeś.

Raz na jakiś czas zrób krótką przerwę na podsumowanie własnymi słowami tego, co przeczytałeś; skorzystaj z
przedstawionej w rozdziale 3. techniki referowania lub znajdź kogoś, z kim mógłbyś omówić materiał.

Pisanie krótkich komentarzy i pytań podczas czytania — czyli robienie małych adnotacji — to znakomita metoda aktywnego
czytania, która zarazem ułatwia późniejszy powtórny przegląd tekstu i odwoływanie się do potrzebnych fragmentów.

Notuj następujące kwestie: Ważne koncepcje, sformułowane własnymi słowami i jak najzwięźlej. Zależności między
koncepcjami. Własne przykłady lub odniesienia. Informacje, których nie rozumiesz bądź powinieneś doprecyzować.
Podsumowania najważniejszych akapitów. Potencjalne pytania egzaminacyjne.

### Podsumowanie rozdziału

- Szybsze czytanie nie oznacza czytania efektywniejszego.
- Próby zwiększenia tempa czytania powyżej granicy, która zdaje się naturalna, pogorszą zrozumienie tekstu. 
- Przejrzyj tekst, nim zaczniesz go czytać. Zapoznanie się z całością z szerszej perspektywy pozwoli Ci później lepiej zrozumieć i zapamiętać szczegóły.
- Unikaj biernego, kilkakrotnego czytania. Rób ćwiczenia przypominające. W trakcie lektury regularnie odwracaj wzrok od tekstu i sprawdzaj, czy potrafisz sobie przypomnieć najważniejsze pojęcia i koncepcje z bieżącej strony. Dzięki temu lepiej je utrwalisz i położysz solidny fundament pod zrozumienie całości.
- Zastanawiaj się nad tym, co czytasz — dzięki temu zrozumiesz więcej.
- Możesz robić małe przerwy w czytaniu na zadawanie sobie pytań dotyczących tekstu, pisanie podsumowań własnymi słowami albo dyskusje z innymi.
 
## 10. Jak zdawać egzaminy śpiewająco

Badania pokazują, że najlepszym sposobem na przygotowanie się do testu jest ćwiczenie zagadnień i pytań podobnych do
tych, które się na nim pojawią.

Musisz robić przykładowe zadania samodzielnie, nawet jeśli sądzisz, że je rozumiesz. Tylko tak możesz się uczyć na
naprawdę wysokim poziomie.

### Twórz harmonogramy

Plan nie wydłuży doby, ale pozwoli Ci lepiej wykorzystać czas. Ponadto sam fakt jego istnienia łagodzi stres, bo odciąża
głowę od zastanawiania się nad tym, co i kiedy zrobić. Po prostu trzeba się go trzymać.

Robienie testów próbnych pod presją takiego samego czasu, jakim będziesz dysponować na egzaminie, to jeden z najlepszych
sposobów na upewnienie się, że rozwiązujesz je dostatecznie szybko. Testy próbne są próbą generalną, która pozwoli Ci
oszacować, jakie zadania są bardziej czasochłonne albo szczególnie trudne.

Aby uniknąć spóźnienia, spróbuj stworzyć w głowie prosty plan, którego będziesz się trzymać, a podczas testu regularnie
zerkaj na zegar, aby się przekonać, czy jesteś na dobrej drodze. 

Jeśli na koniec testu zostało Ci trochę czasu, wykorzystaj go do przejrzenia odpowiedzi.

### Podsumowanie rozdziału

- Przed egzaminem: Zapoznaj się z charakterem egzaminu i rodzajem pytań, jakie
przypuszczalnie na nim padną. 
- Przejrzyj informacje o egzaminie. Wyjaśnij wątpliwe kwestie. Przedyskutuj nadchodzący
egzamin z innymi osobami. 
- Przećwicz jak najwięcej pytań i zadań z analogicznych egzaminów z poprzednich lat. Nie
ograniczaj się do sprawdzenia odpowiedzi — w ten sposób umieścisz informacje tylko w pamięci roboczej, skąd mogą one się
łatwo ulotnić. 
- Zrób harmonogram przygotowań do egzaminu, w którym określisz ilość czasu przeznaczoną na naukę, oraz
kwestie, na których skupisz się w ramach przygotowań. 
- Strategicznie dobieraj przedmioty i kursy. Pamiętaj, że prawdziwą
korzyścią z wykształcenia jest zyskanie umiejętności uczenia się na całe życie. 
- W trakcie testu: Uważnie przeczytaj instrukcje i pytania. Ponowne przeczytanie pytania już po rozpoczęciu udzielania odpowiedzi może pomóc Ci je lepiej zinterpretować.
- Pilnuj upływu czasu na egzaminie. Oblicz przybliżony czas, jaki możesz przeznaczyć na poszczególne
segmenty czy zadania, i regularnie zerkaj na zegarek, aby mieć pewność, że odpowiadasz zgodnie z planem. Ewentualny
pozostały czas przeznacz na przeglądanie odpowiedzi. 
- Upewnij się, że rozwiązałeś wszystkie zadania (chyba że zgadywanie jest karane), a odpowiedzi są zrozumiałe i zawierają najistotniejsze kwestie. Pamiętaj o technice trudnego początku.
- Ilekroć to możliwe, zaczynaj od najtrudniejszego pytania albo zadania. Jeśli utkniesz w martwym punkcie, przerwij
rozwiązywanie i przejdź do kolejnych pytań lub zadań; do tego trudnego wrócisz potem.
- Pozwól działać trybowi myślenia rozproszonego!
- Umiarkowany stres przed testem czy w jego trakcie tak naprawdę może być korzystny. Pamiętaj, by tuż przed
egzaminem oddychać wolno i głęboko oraz nabierać powietrza w dolną część klatki piersiowej, aby uspokoić i wyciszyć
autonomiczny układ nerwowy.

## 11. Jak zostać wzorowym uczniem


Pokonywanie skłonności do prokrastynacji dzięki stosowaniu techniki Pomodoro i oczyszczaniu otoczenia z zakłócających
bodźców.

Robienie przerw i stosowanie techniki trudnego startu na sprawdzianach, aby uniknąć utknięcia w martwym punkcie.

Aktywne uczenie się: robienie ćwiczeń przypominających, sprawdzanie własnej wiedzy, referowanie, przeplatanie i robienie
odstępów między sesjami w celu uformowania mocnych zbiorów połączeń neuronalnych w systemach pamięci deklaratywnej i
pamięci proceduralnej.

Wymyślanie akronimów, zdań ze słów zaczynających się na określone litery i żywych obrazów oraz stosowanie techniki
pałacu pamięci i internalizacji w celu lepszego zapamiętania i przyswojenia informacji.

Wzmacnianie samodyscypliny dzięki planowaniu konkretnych reakcji na ewentualne przeszkody.

Motywowanie się przez szukanie wartości, dążenie do mistrzostwa i wyznaczanie celów.

Wstępne przeglądanie tekstu, przywoływanie treści z pamięci i sporządzanie adnotacji w celu zwiększenia efektywności
czytania.

Analizowanie i wykonywanie zadań testowych z ubiegłych lat oraz pilnowanie czasu na egzaminach z myślą o otrzymaniu
wysokiej oceny. Są to niezwykle

Analizowanie i wykonywanie zadań testowych z ubiegłych lat oraz pilnowanie czasu na egzaminach z myślą o otrzymaniu
wysokiej oceny.

Rola metakognicji Możesz potraktować metakognicję jako dodatkowy mózg, funkcjonujący na zewnątrz tego prawdziwego. Ten
drugi mózg myśli o tym, jak myślisz (termin „metakognicja” można rozumieć jako „myślenie o myśleniu”). Innymi słowy, metakognicja jest mechanizmem umożliwiającym uczenie się używania właściwych narzędzi i doskonalenie
umiejętności posługiwania się nimi.

Najprostszy sposób rozwijania metakognicji polega na stawianiu sobie pytań o charakterze ogólnym, takich jak: Do jakich
materiałów i pomocy mogę sięgnąć w razie problemów? Czy koncentruję się na właściwych kwestiach o odpowiednim poziomie
trudności? Czy powinienem inaczej rozłożyć priorytety? Czy mogę być bardziej efektywnym uczniem? Co mogę poprawić? Co
sprawia mi trudności i dlaczego?


## Jak uczyć się efektywnie

Poniżej podsumowaliśmy porady zamieszczone w tej książce. (Aby w pełni z niej skorzystać, trzeba ją przeczytać w całości).

1. Koncentruj się uważnie i walcz z prokrastynacją.
2. Stosuj technikę Pomodoro (wyeliminuj dekoncentrujące bodźce, skup się na 25 minut, zrób sobie przerwę).
3. Unikaj wielozadaniowości z wyjątkiem sporadycznej chęci spojrzenia na zadanie z odmiennej perspektywy.
4. Zrób plan wznawiania pracy na wypadek nieuchronnych przerw.
5. Oczyść otoczenie z rzeczy zakłócających uwagę.
6. Rób częste krótkie przerwy.
7. Pokonuj impas. Jeśli utkwisz w martwym punkcie, odwróć uwagę od zadania lub zrób sobie przerwę, aby uaktywnić tryb myślenia rozproszonego. Po przerwie, na której czas należy w ogóle zapomnieć o problemie, wróć do miejsca impasu.
8. Stosuj technikę trudnego początku podczas odrabiania lekcji i egzaminów.
9. Zaczynając pisać raport albo wypracowanie, nie przerywaj co chwila, by skorygować to, co już napisałeś. Oddziel czas na pisanie od czasu na redagowanie.
10. Ucz się głęboko. Ucz się aktywnie: przywołuj z pamięci to, o czym się dowiedziałeś (ćwiczenia przypominające), i referuj.
11. Stosuj przeplatanie i odstępy czasowe, aby wypracować lepszą intuicję i przyspieszyć naukę.
11. Nie skupiaj się tylko na prostych kwestiach; podnoś sobie poprzeczkę.
12. Wysypiaj się i bądź aktywny fizycznie.
13. Wykorzystuj pamięć roboczą.
14. Dziel materiał na niewielkie części i zastępuj trudne terminy prostszymi pojęciami.
15. Rób listy zadań, aby oczyścić pamięć roboczą.
16. Sporządzaj dobre notatki i przeglądaj je w dniu, w którym je wykonałeś.
17. Zwiększ efektywność zapamiętywania.  Stosuj triki pamięciowe przyspieszające naukę: akronimy, skojarzenia wizualne i pałac pamięci.
18. Stosuj metafory, aby szybciej opanować nowe koncepcje. Zdobywaj intuicję i myśl szybko.
19. Internaliuj (nie wystarczy bezmyślnie wkuwać) metody rozwiązywania najważniejszych zadań z matematyki i nauk ścisłych.
20. Rób gesty, które ułatwią Ci zapamiętanie i zrozumienie nowego słownictwa.
21. Zdobywaj się na samodyscyplinę, nawet jeśli Ci na niej nie zbywa.
22. Szukaj sposobów na pokonywanie wyzwań bez konieczności polegania na samodyscyplinie.
23. Eliminuj otaczające Cię pokusy, dekoncentrujące bodźce i utrudnienia.
24. Koryguj nawyki.
25. Planuj cele, przewiduj przeszkody na drodze do ich osiągnięcia i z wyprzedzeniem wymyślaj skuteczne sposoby reagowania na nie.
26. Motywuj się. Przypominaj sobie o wszystkich korzyściach z kończenia zadań.
27. Nagradzaj się za ukończenie trudnych zadań.
28. Pamiętaj o dostosowywaniu poziomu trudności zadania do posiadanych umiejętności.
29. Wyznaczaj cele — długoterminowe, pośrednie (kamienie milowe) i procesowe.
30. Czytaj efektywnie. Przeglądaj tekst przed przystąpieniem do wnikliwej lektury.
32. Czytaj aktywnie: zastanawiaj się nad tekstem, rób ćwiczenia przypominające i notatki.
33. Śpiewająco zdawaj egzaminy. Dowiedz się jak najwięcej o samym teście i zrób plan przygotowań.
34. Ćwicz na podstawie zadań testowych z poprzednich lat, jeśli są dostępne.
35. Na egzaminie uważnie przeczytaj objaśnienia i pilnuj czasu, a na końcu zweryfikuj udzielone odpowiedzi.
36. Stosuj technikę trudnego startu.
37. Bądź wzorowym uczniem. Ucz się metakognitywnie w czterech krokach: 1) zrozumienie zadania; 2) wyznaczanie celów i sporządzanie planów; 3) nauka; 4) kontrolowanie i korygowanie toku nauki.
38. Wyciągaj wnioski z wcześniejszych doświadczeń: oceniaj, co poszło dobrze, a co możesz usprawnić.
